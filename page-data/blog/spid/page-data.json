{"componentChunkName":"component---src-templates-post-template-js","path":"/blog/spid","result":{"data":{"markdownRemark":{"html":"<p>Entro il 28 febbraio 2021 tutte le amministrazioni locali e centrali dovranno integrare <a href=\"https://developers.italia.it/it/spid\">SPID</a> (Sistema Pubblico di Identità Digitale) e <a href=\"https://developers.italia.it/it/cie\">CIE</a> (Carta d’Identità Elettronica) come sistemi di autenticazione, uniformando di fatto l’accesso ai servizi pubblici digitali in tutto il Paese.\nUna scadenza importante, quella prevista dal Decreto Legge “semplificazione e innovazione digitale”, che ha portato in questi mesi il team e la community di Developers Italia a impegnarsi su più fronti per supportare gli enti, effettuando numerosi rilasci di librerie e software applicativo.</p>\n<p>Un esempio significativo è rappresentato dal <a href=\"https://github.com/italia/spid-express\">middleware</a> che permette una facile integrazione di SPID e CIE all’interno di architetture web basate sullo stack tecnologico <strong>Express</strong>.</p>\n<p>Un'altra risorsa pubblicata è <a href=\"https://github.com/italia/Satosa-Saml2Spid\">Satosa-Saml2SPID</a>, un proxy di autenticazione compatibile con il Sistema Pubblico di Identità Digitale italiano. Nella fattispecie questa soluzione consente di abbattere i tempi di accreditamento per tutte le organizzazioni che già sfruttano <strong>SAML2</strong> come protocollo di autenticazione. Satosa-Saml2SPID è un esempio di un software open source sviluppato originariamente all'interno della pubblica amministrazione italiana, l’<a href=\"https://developers.italia.it/it/pa/unical\">Università della Calabria</a>, con una potenziale ricaduta positiva per molti altri enti che stanno effettuando il percorso di trasformazione digitale.</p>\n<p>Per gli enti che utilizzano il <strong>CMS Entando</strong> è disponibile un <a href=\"https://github.com/italia/spid-keycloak-entando\">modulo di integrazione con SPID</a>.\nDi fatto questo si basa su <em>keycloak</em> come piattaforma di gestione delle identità e il modulo pubblicato permette di configurarla facilmente per agevolare l’integrazione. Come per <em>Satosa-Saml2SPID</em>, anche questa componente può essere usata in modalità standalone.</p>\n<p>Altri progetti degni di nota sviluppati da membri della community di Developers Italia e recentemente pubblicati sono <a href=\"https://github.com/italia/spid-aspnetcore\">AspNetCore Remote Authenticator for SPID</a> e <a href=\"https://github.com/italia/cie-aspnetcore\">AspNetCore Remote Authenticator for CIE</a> che rappresentano strumenti semplici ed immediati per integrare rispettivamente SPID e CIE in web app sviluppate con <strong>AspNetCore MVC</strong>. In questo caso un ringraziamento speciale del team è rivolto a Daniele Giallonardo per il suo contributo.</p>\n<p>Tutte le soluzioni citate sono accomunate dalla loro natura open source che garantisce la possibilità di consultare il codice sorgente e testare in modo indipendente le possibili integrazione per adattarle alle proprie esigenze.</p>\n<h3>Il lavoro della community continua</h3>\n<p>Hai già sviluppato un integrazione con SPID o CIE oppure ci stai lavorando? Parliamone insieme nei canali di community (<a href=\"https://app.slack.com/client/T6C27AXE0/C73R3UQE8\">Slack</a> -registrati <a href=\"https://slack.developers.italia.it\">qui</a>- e <a href=\"https://forum.italia.it/c/software-open-source-per-la-pa/49\">Forum Italia</a>) per verificare l’eventuale inserimento all’interno dell’organizzazione <a href=\"https://github.com/italia\">github.com/italia</a>. Portando il tuo progetto in questa vetrina entrerai a far parte del gruppo di manutentori di Developers Italia e potrai ricevere feedback e soprattutto contributi da parte di tutta la community. <a href=\"https://developers.italia.it/it/come-partecipo\">Scopri come partecipare</a>!</p>\n<p>Il Team Developers Italia</p>","frontmatter":{"date":"2021-02-17","path":"/blog/spid","title":"SPID e CIE, disponibili nuove risorse open source","author":"Giuseppe De Marco","subtitle":"La community di Developers Italia a supporto delle PA"}}},"pageContext":{}},"staticQueryHashes":["4224293195"]}